# Text mining
Dette repository indeholder digitale værktøjer til text mining, og er målrettet studerende uden eller med begrænset kendskab til programmering. Værktøjerne er udarbejdet som Shiny Apps, så brugerne kan benytte sig af dem via et genkendeligt interface uden at skulle konfronteres med den bagvedliggende kode. Værktøjerne kan derved ses som en indgangsvinkel for studerende, der ønsker at prøve kræfter med text mining. 

## Sandbox
I sandbox versionen af værktøjet kan studerende mv. lære at bruge nogle af de forskellige funktioner, der er kendeteget ved text mining samt stifte bekendskab til forskellige visualiseringer, der relaterer sig hertil. Formålet med dette er at afmystificere text mining som analysetilgang og -værktøj, hvor visualiseringer og genkendelighed er i hovedsædet. Sandbox versionen tager udgangspunkt i en række pre-klargjorte datasæt, såkaldte corpora, der alle indeholder en række tekster indenfor forskellige kategorier. Heriblandt eventyr af H.C Andersen og Brødrende Grimm, romaner af Jane Austen samt artikler fra St. Croix avis 1878. Her åbner de forskellige corpora op for forskellige analyser, hvor elementer som oversættelse mellem sprog, udvikling over tid, genre mm. kan spille ind. Her kan brugeren let skifte mellem de forskellige copora og tekster samt mellem de forskellige analyseredskaber og visualiseringer. 

##Upload ønsket corpus
I den anden version af værktøjet kan studerende mv. selv uploade en enkelt fil eller flere filer, der derefter fungerer som corpus til text mining. Her vil brugerne kunne anvende værktøjet til hurtigt at skabe overblik over en eller flere tekster i et corpus. Dette kan være en indgangsvinkel til videre analyse eller på anden vis fungere som et eksplorativt værktøj, der er med til at bidrage til nye måder at anskue tekster og corpora på. Visualiseringerne og funktionerne er de samme som i sandbox versionen. Så på den måde kan de studerende mv. blive fortrolige med materialet og funktionerne, inden de selv prøver kræfter med værktøjet på deres eget data. 

## Sådan tilgås materialet 

